<html>
<head>
<link href="https://cdn.jsdelivr.net/npm/bootstrap@5.0.0-beta1/dist/css/bootstrap.min.css" rel="stylesheet" integrity="sha384-giJF6kkoqNQ00vy+HMDP7azOuL0xtbfIcaT9wjKHr8RbDVddVHyTfAAsrekwKmP1" crossorigin="anonymous">
<style>
body {
background-color:ef4f4f;
color:White;
font-family:roboto;
}
.bas {
text-align:center;
margin:30px;
font-size:30px;
background-color:ee9595;
width:50%;
height:90px;
border-radius:50px;
word-wrap:break-word;
line-height: 100px;
font-weight: bold;
}
.ice{
clear:both;
text-align:center;
margin:30px;
font-size:18px;
background-color:ee9595;
width:80%;
border-radius:30px;
word-wrap:break-word;
padding:15px;

}
.bas2 {
text-align:center;
margin:14px;
font-size:18px;
background-color:ee9595;
font-weight: bold;
height:60px;
margin-left:10%;
float:left;
border-radius:30px;
word-wrap:break-word;
padding:15px;

}
</style>
</head>
<body bgcolor="ef4f4f">
<center>
<div class="bas">
<b>
FOTOĞRAF MAKİNELERİ </b>
</div>
<div class="ice">
Fotoğraf sözcüğünü 1839’da ilk kez Fransız kütüphaneci Sir John Herschel kullanmıştır. Herschel’in Latince “photo” (ışık) ve “graphein” (yazmak, çizmek) sözcüklerini birleştirerek elde ettiği “ışıkla çizmek” anlamındaki “Photographe” sözcüğü kabul görerek tüm dünyaya yayılmıştır. 
</div>

<div class="bas">
Fotoğraf Makinesi Çeşitleri 
</div>
<div class="bas2">
1-Büyük boy fotoğraf makineleri:
</div>
<div class="ice">
Bu fotoğraf makineleri daha çok stüdyo, mimari ve teknik alanlarda kullanılır ve bu fotoğraf makineleri 18x24 cm ,13x18 cm ,10x15 cm ,9x12 cm gibi plaka film ile çalışır. Büyük fotoğraflarda grensiz fotoğraf basımına olanak verdiği için kullanılır. Bu fotoğraf makinelerinin objektiflerinin lüminoziteleri(ışık geçirgenlikleri) düşük olduğundan(1/5,6 ,1/6,3) yumuşak hatlı ve bol detaylı sonuçlar verir. 
</div>
<div class="bas2">
2- Orta boy fotoğraf makineleri: 
</div>
<div class="ice">
Bu fotoğraf makineleri iç ve dış çekimlerde , stüdyo fotoğrafçalığında yaygın olarak kullanılan fotoğraf makineleridir. Bu makineler 120 roll film diye adlandırılan 4,5x6 cm ,6x6 cm. , 6x9 cm boyutlarında şerit hâlinde film kullanır. Objektif lüminoziteleri genellikle 1/2,8 ,1/3,5 , 1/4,5 ‘dir. 

</div>
<div class="bas2">3-Küçük boy fotoğraf makineleri: 
</div>
<div class="ice">Günümüzde genel olarak kullanılan 35 mm eninde olduğu için 35 mm diye adlandırılan 24x36 mm boyutunda film kullanır. Bu makineların günümüzde yaygın olarak kullanılmasının nedenlerini şöyle sıralayabiliriz; Hafif olması ve kolay taşınabilmesi, filmlerinin diğer filmlere nazaran ucuz olması, çok çeşitli objektif ve filtre seçeneğinin olmasıdır. Tek kusuru ise büyük boy fotoğraflarda fazla gren vermesidir. 

</div>
<div class="bas2">4-Instamatic fotoğraf makineleri: 
</div>
<div class="ice">Fotoğrafçılıktan hiç anlamayan bir kişinin bile kolaylıkla kullanabileceği türden, eski kutu makinelerinin modernleştirilmiş şekli olup fix diyafram ve fix netlikte objektiflere sahiptir ve bu objektifleri değiştirme olanağı yoktur. 

</div>
<div class="bas2">5-Polaroid fotoğraf makineleri:
</div>
<div class="ice">Bu makineler, amatörlere 15-45 saniyede hazır fotoğraf çıkarır. Paketler içinde makinenin arka şasesine yerleştirilen kart, fotoğraf çekiminin ardından iki silindir arasından geçerek kart içindeki kimyasalla dolu madde patlar ve kart üzerine yaydığı kimyasal sayesinde develope işlemini gerçekleştirir. 

</div>
<div class="bas2">6-İğne deliği fotoğraf makineleri:
</div>
<div class="ice"> Bu fotoğraf makineleri ilk olarak kullanılan fotoğraf makineleri olup bir kara kutunun ön kısmına açılmış olan iğne deliği büyüklüğünde bir delikten geçen ışık, film düzlemi üzerine düşürülerek görüntü elde ediliyordu. 

</div>
<div class="bas2">7-Kompakt Makineler: 
</div>
<div class="ice">Ülkemizde çok yaygın olan bu tip fotoğraf makinelerinin popüler olmalarının başlıca üç nedeni vardır. Birinci neden, küçük, hafif ve kolayca taşınır olmalarıdır. İkinci neden, kullanılmalarının son derece basit olmasıdır. Üçüncü neden ise bu tür cihazların diğerlerine göre oldukça ucuz olmasıdır. 

</div>
<div class="bas2">A) Tek Objektifli Refleks Makineler (SLR -Single Lens Reflex) : 
</div>
<div class="ice">Bu tip makinelerde değiştirilebilen objektifler kullanılabilmektedir. Bu sayede geniş mekânların görüntülenebilmesi, çok uzak mesafelerin ya da makro çekimlerin yapılabilmesi mümkün olabilmektedir. Doğrudan müdahale ederek yardımcı yapay ışık veya flaşlardan yararlanarak varılabilecek sonuçlar sınırsızdır. 
  SLR makinelerin çalışması;Deklanşöre basılmadan önce diyafram en açık konumdadır. Aynadan yansıyan ve buzlu cam üzerine düşen görüntü bir prizma aracılığı ile vizörden izlenebilir. Çekim yapmadan önce diyaframın en açık konumda bulunması, aydınlık bir görüş ile daha rahat kadraj ve netleme yapmamızı sağlar. Deklanşöre basıldığı anda diyafram, verilmiş olan değere kadar otomatik olarak kısılır, ayna kalkar, perde obtüratör açılır ve görüntü film düzlemine düşer, film pozlanır. Obtüratör 10 tekrar kapanır, ayna iner ve diyafram tekrar en açık konumuna geri döner. Çoğunlukla 35 mm formatlı film kullanılır. Orta formatlı (6x7) olanları da vardır. 

</div>
<div class="bas2">B) EVF (electronic viewfinder – elektronik bakaçlı) makineler: 
</div>
<div class="ice">  Bu makinelerin gerçek optik bir bakacı olmayıp sadece fotoğraf makinesinin arkasındaki elektronik ekranda görüntünün göründüğü makinelerdir. Bazı makinelerin optik bir bakacı varsa da bu ilkel bir bakaçtır ve çekeceğiniz fotoğrafın tahmini bir görüntüsünü size optik olarak verirler, asıl amaçları çekeceğiniz hedefi size ortalatmaktır. Bunlar filmli makinelerde basçek-şipşak makinelere denk gelir. Kompakt denilen tüm makineler bu sınıfa girer. 

</div>
<div class="bas2">C) ZLR (zoom lens reflex) makineler: 
</div>
<div class="ice">Bu makinelerin SLR’den tek farkları objektiflerinin değiştirilemez olmasıdır. Üstlerinde bir ayna veya SLR’lerde olduğu gibi bir prizma vardır, Fotoğrafçı burada optik olarak çekeceği alanı görebilir, yüksek EVF makine tipi de olabilir, yani bakacı optik gerçek bakaç olmayabilir. 

</div>
<div class="bas2">D) (DSLR) (digital single lens reflex) makineler: 
</div>
<div class="ice">   En komplike makinelerdir. Takılı olan tek objektifle hem çekilecek alana bakabilme hem de fotoğrafı çekme anlamında SLR kullanılır. ZLR’lerde ise takılı olan objektif sadece zoom objektif olabilir (sabit odak uzaklıklı değil). Ayrıca bu zoom objektif makineye yapışıktır, çıkartılamaz. SLR’lerde ise zoom veya sabit odak uzaklıklı her tür lensi takıp çıkarabilirsiniz. 

</div>
<div class="bas2">E) Orta format dijital makineler: 
</div>
<div class="ice">Bunlar SLR’lerden daha büyük makineler olup arkalarına değişik (back-arka) denilen sensörler takılır. Bunlarda sensörler çok büyük olduklarından, çok ağır ve çok pahalı profesyonel makinelerdir. Gövdeleri SLR’lerin tüm özelliklerini taşır. 

</div>
<div class="bas2">8- Çift objektifli refleks makineler (TLR - twin lens reflex):
</div>
<div class="ice">
Görüntüyü fotoğrafçıya aktarmak için ikinci bir objektif kullanılır ve görüntü genellikle yukarı tarafa kullanıcının gözüne aktarılır. 

</div>
<div class="bas2">9- Büyük Formatlı Makineler : 
</div>
<div class="ice">
Bir objektif düzlemi ve film düzlemi vardır. Merkezi obtüratörlüdür. Her iki düzlem de bir aks üzerinde ileri geri hareket eder. Kadraj ve netleme film düzlemindeki buzlu cam üzerinde yapılır. Kontrol bittikten sonra film şasesi buzlu camın yerini alacak biçimde film düzlemine yerleştirilir. Özellikle mimari çekimler için idealdir. Fakat taşınması zor ve hantal makinelerdir. 
</div>
<div class="bas">FOTOĞRAF MAKİNESİNİN EKİPMANLARI 
</div>
<div class="bas" style="">Fotoğraf Makinesinin Ana Elemanları 
</div>
<div class="bas2"> 1-Makine Gövdesi: 
</div>
<div class="ice">Karanlık bir kutudan ibaret olan makine gövdesi; kompakt makinelerde objektife bağlı, SLR makinelerde ise objektiften bağımsızdır. Tüm modellerde gövde üzerinde görüntünün oluşabilmesi için temel parçalar vardır. Makine gövdesinde olması gereken parçalar: 
<br>
<br>• Net ve aydınlık bir görüntü için bir mercek ve bu mercekten geçen ışınların şiddetini denetleyebilmek için bir diyafram (iris) 
<br>• Işığın istediğimiz zaman geçebilmesi için açılır kapanır bir kapak ya da örtücü (obtüratör) 
<br>• Örtücü sisteminin hareketini başlatabilmek için bir deklanşör 
<br>• Örtücüden istediğimiz süre kadar ışığın geçmesini sağlayabilecek hızı ayarlayabilen bir başka kontrol düzeneği (enstantane ayarı) 
<br>• Nereyi fotoğrafladığımızı görebilmek için bir bakaç (vizör) 
<br>• Film koyma haznesi 
<br>• Film sarma kolu 
<br>• Biten filmi geriye sarma kolu Numaratör 
<br>• Film hızı ayar düğmesi 
<br>• Flaş bağlantı yuvası 
<br>• Bulunduğumuz ortama göre ışığın şiddetini ölçebilecek bir ışıkölçer (pozometre) 
<br>• Telemetre

</div>

<div class="bas2"> 2- Diyafram: 
</div>
<div class="ice"> Diyafram Öncelikle görüntünün film düzlemi üzerinde tespit edilmesi için gerekli "ışık miktarını" ve "alan derinliğini" ayarlamaya yarayan sistemdir. Objektif üzerinde merceklerin arasında yer alır. Kısılıp açılarak film düzlemi üzerine gelen ışığın miktarını ayarlar. Diyafram göz bebeği gibi çalışır. Yani fazla ışıklı ortamda göz bebeklerimizin kısılması, ışığın yetersiz olduğu zamanlarda göz bebeklerimizin açılması gibi. Diyafram objektiflerin üzerinde bulunan diyafram halkası(diyafram bileziği) vasıtası ile ayarlanır ve diyafram açıklıkları değerleri “f” ile gösterilir. 
<br>
<br>Standart diyafram açıklıkları değerleri: f:1.2 - f1.4 - f1.8 - f2 - f2.8 - f4 - f5.6 - f8 - f11 - f16 - f22 – f32 
<br>
<br>Diyafram açıklıkları değerleri boyunca sağa doğru gidildikçe diyafram açıklığı alan olarak her seferinde yarıya düşer. f:4 diyafram açıklığı f:5.6 diyafram açıklığının geçirdiği ışığın yarısını geçirir. En büyük f sayısı en küçük açıklığı, en küçük f sayısı en büyük diyafram açıklığını gösterir. 
</div>
<div class="bas2"> 3-Enstantane (Örtücü, Obtüratör):
</div>
<div class="ice">Film düzlemi üzerine düşecek "ışığın süresini" yani "poz süresini" denetleyerek filmin önünü kapatan sistemdir. Deklanşöre basıldığında bu perde açılır ve ayarlanmış olan obtüratör hızı(enstantane) süresince açık kalır. 
<br>
<br>Standart enstantane değerleri: 1/1, 1/2, 1/4, 1/8, 1/15 1/30, 1/60, 1/125, 1/250, 1/500, 1/1000, 1/2000 
<br>
<br>Enstantane değerleri boyunca sağa doğru gidildikçe her stop (fotoğrafçılıkta enstantane, diyafram açıklıkları ve film hızları değerleri için kullanılan adlandırma) değeri bir öncekinin yarısı kadardır.
<br>
<br>Obtüratör Türleri;
<br>
<br>• Merkez örtücüler: Mekanik olarak tetikleyen yaylı yapraklar, objektiften bağımsız gören kameralarda bulunur. Deklanşöre basıldığı anda yapraklar açılır ve ışığın girmesini sağlar ayarlanan enstantane değeri sonunda ise yapraklar kapanır. 
<br>
<br>• Yaprak örtücüler:Birbiri üzerinde kayabilen çelik yapraklar sayesinde dairesel dönme hareketi sonucu açılıp film düzlemine ışık girmesini sağlar, kapanarak ışık girmesini engelleyerek sessiz ve titreşimsiz çalışır. Genelde günümüzde bu tipte örtücüler kullanılmaktadır. 
<br>
<br>• Perdeli örtücüler: Yatay hareketli bez veya dikey hareketli çelik perdelerden oluşur. Örtücü düğmesine basıldığı anda ilk perde hareket ederek filmin önünü açar ve film düzlemine ışık girmesini sağladıktan sonra ikinci perde birincinin üzerine kapanarak ışığın girmesini engelleyerek çalışır. 
<br>
</div>
<div class="bas2"> 4-Objektif: 
</div>
<div class="ice"> Fotoğraf makinesinin önünde bulunan ve konunun tüm noktalarının film duyarkatı üzerine düşmesini sağlayan mercek ya da mercekler grubuna objektif denir. Çekilecek nesneden gelen ışıkları toplayarak ışığa duyarlı film üzerine net düşmelerini sağlar. Fotoğraf makinesinin en önemli parçasıdır. Bir objektifin standart görüş açısı verebilmesi için görüntü düzleminden belirli uzaklıkta bulunması gerekir. Bir merceği güneşe tuttuğumuzda güneşten gelen ışınların bir noktada toplandığını ve buraya tutulan bir kâğıt parçasının yandığını hepimiz biliriz. İşte ışınların toplandığı bu nokta ile mercek arasındaki bu mesafeye odak uzaklığı denir. 
<br>
<br>Objektifin Özellikleri: 
<br>
<br>• Işık geçirgenliği / aydınlanma indisi (liminozite): Objektifin en geniş diyafram açıklığında ışığı geçirme miktarıdır. Bir objektifin ışık geçirgenliğinin büyük olması ışığı az olan nesnelerin çekimini kolaylaştırır, o objektifin ışığa karşı daha duyarlı olmasını sağlayarak dar alan derinliği elde etme veya yüksek örtücü hızlarına çıkabilme özelliklerini arttırır. 
<br>
<br>• Çözme gücü: Çizgi ayırma gücü de denir. Bir milimetrelik bir aralıktaki çizgi ayırma gücünü gösterir. Yani 1 mm'lik şerit içine en çok çizgiyi net olarak tespit eden objektifin çözme gücü çok üstündür diyebiliriz. 
<br>
<br>• Alan derinliği:Objektifin netlediği yerin önünde ve arkasında net olarak görünen mesafedir. Az açık diyafram (f:16 f:22 vb.) değerlerinde çekilen fotoğraflarda alan derinliği fazladır. Yani fotoğrafta net olan kısımlar daha çoktur. 
<br>
<br>• Keskinlik: Birbirine yakın bölgelerdeki kontrastın yüksekliği görüntü kalitesini artırır
<br>
<br>• Görüş açısı: Objektif çeşitleri genelde görüş açılarına göre; balık gözü,geniş açılı, normal açılı, dar açılı, makro ve zoom objektifler olmak üzere 7 ana grupta sınıflandırılır. 
<br>
<br>1. Normal açılı objektif: Görüş açısı insan gözünün görebildiği açıya yakın olan objektiflerdir. 24x36mm olan 35mm film alan makineler için 50mm’lik objektif, 6x6cm alan makineler için 75mm-80mm’lik objektif, 6x9cm alan makineler için 105 - 150 mm’lik objektifler normal objektiflerdir. 
<br>
<br>2. Geniş açılı objektif: Görüş açısı normal objektiflerden daha geniş olan objektiflerdir. Alan derinlikleri fazladır. Özellikle çok dar alanlarda çalışırken en geniş görüntüyü elde etmek için kullanılır. Odak uzunluğu küçüldükçe kenarlara doğru bozulmalar artar. 17mm- 28mm arasında kalan objektifler geniş açılı objektiflerdir. 
<br>
<br>3. Dar açılı / tele objektifler: Görüş açısı normal objektiflerden daha dar olan objektiflerdir. Fazla yaklaşılamayan portre, spor veya doğa gibi konuların çekimlerinde kullanılır. 100mm, 200mm, 300mm, 400 mm ve benzeri objektifler dar açılı objektiflerdir. 
<br>
<br>4. Makro objektif: 0mm, 100mm,125mm sabit açılı objektiflerdir. Konuya 1/1 ile 1/10 gibi oranlarda çok yakın çekimler için kullanılır. Doğa fotoğrafçıları için vazgeçilmez bir parçadır. 
<br>
<br>5. Değişken odaklı / zoom objektif: Görüş açısı değişebilen objektiflerdir. Sabit objektiflere göre daha kolay çerçeveleme yapılmasını sağlayarak objektif değiştirmeyi en aza indirir. 28- 70mm, 28-210mm, 35-70mm, 100-300mm, 100-400mm ve benzeri aralıklar içinde görüş açısı değişebilen objektiflerdir. Genelde konu çerçevelemesine kolaylık sağladığı veya objektif değiştirmeyi azalttığı için kullanılır. Sabit objektiflere göre kullanılan mercek sayısının fazla oluşu görüntü kalitesinde az da olsa kayıplara neden olur. 
<br>
<br>6. Aynalı objektif: Görüş açısı değişmeyen 500mm ve üstü objektiflere denir. Fazla yaklaşılamayan spor, doğa gibi konuların çekiminde veya "perspektif yığılma" etkisi elde etmek amacıyla kullanılır. Alan derinliğinin çok dar ve ışık geçirgenliğinin (1:8, 1:11) olması yanında çok hantal olmaları çekim sırasında sallanmaya karşın sehpa kullanılmasının zorunluluğu kötü taraflarıdır. 
<br>
<br>7. Balıkgözü objektif: Görüş açısı aşağıdaki objektiflerden en geniş olan objektiflerdir. Balıkgözü objektiflerde dikey ve yatay çizgiler anormal şekilde bozulmalara (distorsiyon) uğrar. Kullanım alanları sınırlı olmakla beraber yaratıcı görüntüler elde etmek için kullanılır. 6mm16mm arasında kalan objektifler balıkgözü objektifleridir. 
<br>
</div>
<div class="bas"> Fotoğraf Makinesisinin Yardımcı Elemanları
</div>
<div class="bas2"> Flaş:
</div>
<div class="ice"> Aydınlatmanın yetersiz olduğu hâllerde ya da aydınlanma kontrastını azaltmak için kullanılan, gün ışığı renk ısısına sahip bir yardımcı ışık kaynağıdır. Günümüzde flaş en yaygın biçimiyle iki şekilde kullanılır: 
<br>
<br> 1. Ana ışık kaynağı olarak gün ışığının yetersiz olduğu hâllerde konunun aydınlatılması sağlanır.
<br>
<br>2. Yardımcı ışık kaynağı olarak gün ışığında, açık havada kullanılır. Böylece yakın konuların çekiminde, konunun güneş altında kalan çok aydınlık ve gölgede kalan çok karanlık kısımları arasındaki kontrastın azaltılması sağlanır. 
<br>
</div>
<div class="bas2"> Çeviriciler (Tele Converter):
</div>
<div class="ice"> Tele converter objektif ile makine arasına takılan bir aparattır. Elinizde bulunan aparatta belirtilen “x” değerine göre objektifinizin odak uzaklığını arttırır. Objektifinize yansıyan orta bölgeyi büyütmeye yarayan bir parçadır. 
</div>
<div class="bas2"> Genişleticiler ( Extender ): 
</div>
<div class="ice"> Körük gibi fotoğraf makinesi ile objektif arasına takılır ve önündeki objektifin odak uzaklığını arttırır. 
</div>
<div class="bas2"> Magazin: 
</div>
<div class="ice"> Orta ve büyük format fotoğraf makinelerinin gövdesine takılıp çıkarılabilen parçadır. Makinelerin özelliğine ve modeline göre film boyutunu değiştirmek, farklı ASA’da ve renkte film kullanmak için yararlanılır. 
</div>
<div class="bas2"> Körük:
</div>
<div class="ice"> Büyük ve bazı orta boy kameralarda bulunur. Objektifle filmi düzlemi arasında bir körük vardır ve objektif ya da film düzlemi ileri geri hareket ettirilerek netleme yapılır. Görüntünün kadraj ve netlik kontrolü ise üstten bakılan bir buzlu cam üzerinden izlenebilir. 
</div>
<div class="bas2"> Ekstra Pil Yuvalar: 
</div>
<div class="ice"> SLR fotoğraf makinelerinde, makinenin alt kısmına takılan ekstra bataryadır. Çanta: Hem fotoğraf makinesi ve objektiflerin hem de diğer bazı yardımcı malzemelerin ayrı ayrı konulabileceği bölmeleri olan ve genellikle omuzda taşınan farklı büyüklükte ve kalitede türleri bulunan çanta, fotoğrafçıların önemli malzemelerinden biridir. 
</div>
<div class="bas2"> Harici Kumanda ( Deklanşör ):  
</div>
<div class="ice"> Deklanşör düğmesini fotoğraf makinesine dokunmadan çalıştırmak için fotograf makinesine bir kablo yardımıyla bağlanan düzenektir. Özellikle uzun pozlamada fotoğraf makinesinin deklanşörüne basıldığında fotoğraf makinesinin aldığı titreşim fotoğrafa yansıyabilir. Bu durumlarda kablo deklanşörle deklanşörü tetiklemek tercih edilir. 
</div>
<div class="bas2"> Filtreler: 
</div>
<div class="ice"> Filtreler, objektifin önündeki yivli bölüme vidalanarak takılan ve ışığı süzen cam yüzeylerdir. Siyah beyaz filmlerde renk tonu farklılıklarını ortadan kaldırmak, ayrıntıları koruyarak kontrastı değiştirmek, renkli filmlerde ise değişik renk ısı derecelerinde kullanmak üzere ve tüm filmlerde kimi özel etkileri elde etmek için kullanılan çeşitli renkteki jelâtin ya da camdan yapılmış malzemeye filtre denir. Çok değişik amaçlarla üretilen yüzlerce filtre bulunmaktadır. Ancak bunların büyük bir çoğunluğunu efekt filtreleri oluşturmaktadır. Bunlar özel amaçlı filtrelerdir. Genel amaçlı filtreler; hem renkli hem de siyah-beyaz fotoğrafçılıkta kullanılabilen filtrelerdir. 
<br>
<br>Bunları şu şekilde sıralayabiliriz: 
<br>
<br>1. UV filtre: Objektif yapımında kullanılan özel camlar UV ışınlarını geçirir. Oysa normal pencere camı geçirmez. UV ışınlarının baskın olduğu deniz kıyıları ve 1500 metre'nin üstündeki yükseltilerde çekilen fotoğraflarda, UV radyasyonu sebebi ile kontrast düşmesi ve mavi renk hakimiyetinin artması izlenir. Bunu önlemek için yapılan cam filtrelere hafif sarı bir renk de eklenerek UV tutuculuğu arttırılmıştır. Bu filtreler, günümüzde sky light filtreleri gibi bir tür objektif koruyuculuğu görevi yapmaktadır. 
<br>
<br>2. Skylight filtre: Renkli fotografçılıkta bütün diğer filtrelerden, daha çok fazla kullanılan filtrelerdir. Çünkü mavi renk fazlalığını önlemek için gerekli olan filtrelerdir. SKY filtrelerinin poz değerleri üzerinde değişikliği gerektirecek bir etkileri yoktur. Konuların renk tonu üzerindeki etkileri ise fark edilemeyecek kadar azdır. 
<br>
<br>3. Polarize filtre: Kaynağından çıkan ışık, hiçbir yansıtıcı madde ile karşılaşmazsa (su, metal, cam) sonsuza kadar birbirine paralel demetler hâlinde ilerler. Ancak, yukarıda saydığımız maddelerden biri ile karşılaştıkları zaman, fotoğrafta ortaya çıkan parlamalar, renk doygunsuzluğu ve netsizliklere neden olur. Bunları önlemek için polarize filtre kullanılır.
</div>
<center>


</body>


 </html>